## Definizioni generali

### Funzione di stato
In analisi matematica, si definisce funzione di stato una funzione la cui variazione tra due punti, detti stati del sistema, dipende solo dal valore delle coordinate di questi ultimi, inoltre essa ammette sempre un differenziale esatto.

### Sistema di riferimento
Sistema di riferimento è un sistema rispetto al quale viene osservato e misurato un certo fenomeno fisico o un oggetto fisico oppure vengono compiute determinate misurazioni.

### Campo di forza
Campo della grandezza forza, in cui cioè esiste un valore di forza associabile al punto materiale in ogni punto "geometrico" della regione dello spazio in cui si muove il punto materiale.

### Gradi di libertà 
In generale, il numero di gradi di libertà di un sistema rappresenta la sua varianza, ovvero il numero di variabili indipendenti necessarie per determinare completamente lo stato del sistema. A seconda dell'ambito di applicazione, la varianza assume un significato diverso.

---------------------------------------------------------------------------------------------------------------------------

## Cinematica

### Statica
In fisica la statica è la parte della meccanica che studia le condizioni di equilibrio di un corpo materiale ovvero le condizioni necessarie affinché un corpo, inizialmente in quiete, resti in equilibrio anche dopo l'intervento di azioni esterne dette forze.

### Gittata
La gittata è la distanza longitudinale percorsa da un corpo lanciato in aria, avente quindi velocità con componente vettoriale in ascissa e in ordinata.

### Energia Potenziale
In fisica, l'energia potenziale di un oggetto è l'energia che esso possiede a causa della sua posizione o del suo orientamento rispetto ad un campo di forze. Nel caso si tratti di un sistema, l'energia potenziale può dipendere dalla disposizione degli elementi che lo compongono. Si può vedere l'energia potenziale anche come la capacità di un oggetto (o sistema) di trasformare la propria energia in un'altra forma di energia, come ad esempio l'energia cinetica.

### Reazione Vincolare
Un vincolo è una condizione che limita il moto di un corpo. In meccanica, essendo solo le forze capaci di modificare lo stato di quiete o di moto di un sistema, l'azione dei vincoli si applica attraverso un insieme di forze, dette forze vincolari o reazioni vincolari, che agisce sui punti del sistema, limitandone il moto.

### Forza conservativa
Una forza è conservativa se dipende solo dalla posizione nello spazio del punto materiale, e non dalla sua storia passata. In questo caso, si può slegare il vettore forza dal punto materiale che si muove nello spazio, per assegnarlo invece al punto geometrico fisso nello spazio in cui è posta la particella.

### Attrito
Forza che si oppone al movimento o allo spostamento di un corpo su una superficie: se si manifesta tra superfici in quiete relativa si parla di attrito statico, se invece si manifesta tra superfici in moto relativo si parla di attrito dinamico. Si tratta di un fenomeno microscopico sempre presente nel mondo reale che presenta vantaggi e svantaggi a seconda del contesto di analisi e la cui origine fisica è fatta risalire alle forze di adesione o coesione tra materiali in interazione tra loro. Queste forze a loro volta derivano in ultima analisi dall'interazione elettrostatica tra i materiali in questione.

### Forza dissipativa
Per forza dissipativa si intende una forza non conservativa, quindi con circuitazione non nulla.

Le forze dissipative trasformano l'energia meccanica persa nel sistema, ad esempio, in lavoro di deformazione o calore, cioè qualcosa che modifica l'energia interna delle parti di cui è composto il sistema.

### Carrucola semplice/fissa
Nella carrucola fissa l'asse della puleggia è fissa, e la ruota ha una sola funzione cioè quella di deviare la forza applicata ad un'estremità della fune.

### Urto
Termine fisico con il quale si identifica la collisione di due corpi che si scontrano.

---------------------------------------------------------------------------------------------------------------------------

## Termodinamica

### Sistema isolato
In fisica un sistema isolato è un sistema che non interagisce in alcun modo con l'ambiente circostante, ovvero che non scambia massa, né lavoro, né calore.

### Metodi di conduzione del calore

#### Conduzione termica
Si intende il trasporto diffusivo del calore, ovvero la trasmissione di calore che avviene in un mezzo solido, liquido o aeriforme dalle zone a temperatura maggiore verso quelle con temperatura minore, all'interno di un corpo solo o due corpi tra loro in contatto

#### Convezione
E' un tipo di trasporto (di materia ed energia), assente nei solidi e trascurabile per i fluidi molto viscosi, causato da un gradiente di pressione e dalla forza di gravità e caratterizzato da moti di circolazione interni al fluido.

#### Irraggiamento 
Si intende il trasferimento di energia tra due corpi per mezzo di onde elettromagnetiche.  

### Trasformazione quasistatica
Una trasformazione quasistatica è una trasformazione termodinamica che avviene in modo estremamente lento, in maniera tale che il sistema in esame, passando da uno stato di equilibrio iniziale A ad uno stato di equilibrio finale B, attraversi una successione di infiniti stati di equilibrio, separati tra loro da trasformazioni infinitesime e da variazioni infinitesime delle proprietà del sistema.

### Trasformazione reversibile
Una trasformazione reversibile, nella termodinamica, è una trasformazione termodinamica di un sistema termodinamico che dopo aver avuto luogo, può essere invertita riportando il sistema e l'ambiente nelle condizioni iniziali senza che ciò comporti alcun cambiamento nel sistema stesso e nell'universo. Se distinguiamo, dato un sistema, il flusso di entropia uscente/entrante e la produzione di entropia che può avvenire nel sistema, allora per trasformazioni reversibili tale produzione di entropia è nulla e inoltre il flusso di entropia non produce entropia nell'universo, cioè l'interazione tra sistema e ambiente non portano ad una variazione positiva di entropia nell'universo.

### Trasformazione non reversibile
Una trasformazione non reversibile è detta irreversibile. Una trasformazione irreversibile può avvenire in una sola direzione e, una volta raggiunto lo stato finale, non è possibile tornare allo stato iniziale senza lasciare traccia sul mondo esterno al sistema termodinamico.

### Energia interna
L'energia interna è l'energia posseduta da un sistema a livello microscopico, cioè l'energia posseduta dalle entità molecolari di cui è composto il sistema, escludendo i contributi "macroscopici", in particolare l'energia cinetica e potenziale del sistema visto nella sua interezza

### Capacità termica
Si definisce capacità termica di un corpo (o più in generale di un qualunque sistema) il rapporto fra il calore scambiato tra il corpo e l'ambiente e la variazione di temperatura che ne consegue. Indica la quantità di calore da fornire a una sostanza per innalzarne la temperatura di un kelvin (K). Dire che una sostanza ha un'alta capacità termica significa che riesce ad assorbire tanto calore innalzando di poco la propria temperatura

---------------------------------------------------------------------------------------------------------------------------

## Elettrostatica

### Conduttore
Il conduttore elettrico è un materiale in grado di far scorrere corrente elettrica al suo interno. I materiali conduttori sono caratterizzati dalla presenza di elettroni liberi nella banda di valenza degli atomi del reticolo cristallino (conduttori di prima specie) o contengono specie ioniche che si fanno carico di trasportare la corrente (conduttori di seconda specie). [ci sono ioni positivi in una nube di elettroni]

### Induzione elettrostatica
Fenomeno tale per cui la carica elettrica all'interno di un oggetto viene ri-distribuita a causa della presenza di un altro oggetto carico nelle vicinanze. A causa dell'induzione un oggetto elettricamente carico posto nelle vicinanze di un corpo conduttore neutro provoca il manifestarsi di carica su quest'ultimo, senza che avvenga contatto tra i due, poiché la distribuzione di carica che vi era inizialmente nell'oggetto neutro non è più uniforme.

### Condensatore
Il condensatore è un componente elettrico che ha la capacità di immagazzinare l'energia elettrostatica associata a un campo elettrostatico.

### Resistenza elettrica
La resistenza elettrica è una grandezza fisica scalare che misura la tendenza di un corpo ad opporsi al passaggio di una corrente elettrica, quando sottoposto ad una tensione elettrica. Questa opposizione dipende dal materiale con cui è realizzato, dalle sue dimensioni e dalla sua temperatura. Uno degli effetti del passaggio di corrente in un conduttore è il suo riscaldamento (effetto Joule).

### Effetto Joule
In un generico elemento circuitale (non necessariamente rispettante la legge di Ohm) in cui scorre una corrente {I} e ai cui capi vi è una differenza di potenziale pari a {V} il valore della potenza elettrica (P) fornita è pari a:
{P=VI}
tale potenza viene trasformata in energia termica o in altre forme di energia.

---------------------------------------------------------------------------------------------------------------------------

## Magnetismo

### Induzione elettromagnetica (o magnetica)
Produzione di una forza elettromotrice attraverso un conduttore elettrico in un campo magnetico variabile.

### Campo vettoriale solenoidale
 un campo vettoriale {V} continuo in un insieme aperto {A C R^3} si definisce solenoidale se il flusso attraverso una qualsiasi superficie chiusa {S C_ A} è nullo.

